---
{"dg-publish":true,"dg-path":"pl/1. Świat/1. Kosmologia/2. Księżyce.md","permalink":"/pl/1-swiat/1-kosmologia/2-ksiezyce/"}
---


# Księżyce
Wokół planety krążą 3 księżyce. Są one różnych rozmiarów, co sprawia, że orbity są nieregularne i chaotyczne. Ich istnienie i zachowanie miało, i nadal ma, ogromny wpływ na zachowania, wierzenia i kulturę mieszkańców kontynentu Amazji.

## Nazewnictwo
Księżyce najczęściej rozróżnia się po rozmiarze lub prędkości. To najpowszechniejszy sposób ich nazywania, choć istnieją dziesiątki różnych nazw, zależnych od regionu, wykształcenia, itd. Tradycja, religia, miejsce decydują, o tym jak ludzie nazywają księżyce. Generalnie - prości ludzie używają prostych nazw, religijni - przydomków bóstw przypisanych do każdego z księżyca, badacze - nazwy naukowe zapożyczone z języka elfickiego, itd.

### Mały Księżyc
Symbol: ⊚
Orbita: ok. 11 dni
Najpopularniejsze nazwy: Mały, Szybki, Psotnik, Rozetka, Víre

### Średni Księżyc
Symbol: ⊖
Orbita: ok. 21 dni
Najpopularniejsze nazwy: Średni, Środkowy, Mędrzec, Emers

### Wielki Księżyc
Symbol: ⊗
Orbita: ok. 48 dni
Najpopularniejsze nazwy: Duży, Wolny, Łotr, Pelosse

> [!quote] "Wyszkolę Cię w jeden księżyc! (Wielki księżyc)"

### Podsumowanie
| Księżyc | Alternatywne nazwy             | Symbol | Orbita |
| ------- | ------------------------------ | ------ | ------ |
| Mały    | Szybki, Psotnik, Rozetka, Víre | ⊚      | 11 dni |
| Średni  | Środkowy, Mędrzec, Emers       | ⊖      | 21 dni |
| Wielki  | Duży, Wolny, Łotr, Pelosse     | ⊗      | 48 dni |

## Zachowanie
Każdy z trzech księżyców ma inny rozmiar i czas pełnego obrotu wokół planety. Nawzajem wpływają na siebie, sprawiając, że ich orbity są chaotyczne i nieprzewidywalne. Każdy kolejny cykl księżyca różni się od poprzedniego o kilka dni, bez wyraźnej powtarzalności.

Badacze od tysiącleci starali się przewidywać kolejne fazy księżyców, z marnym skutkiem. Dobrzy naukowcy umieją przewidzieć cykl księżyca na miesiąc (orbitę) do przodu. Najlepsi z nich potrafią wskazać następne kilka cykli z kilkudniowym błędem. Tylko nieliczni (i bardzo przez to cenieni) są w stanie wyznaczyć je bezbłędnie.

### Pełnia oraz Nów
#### Pełnia
Symbol: ◉
Jeden księżyc w pełni uważany jest za oznakę dobrego szczęścia. Noc ma być spokojna, a następny dzień korzystny.

#### Nów
Symbol: ○
Analogicznie - księżyc w nowiu to zwiastun pecha. Przesądni ludzie stają się bardziej ostrożni.

#### Difecta / Dwójpełnia
Symbol: ◉ ◉
Wydarzenie, podczas którego dwa księżyce są w pełni, nazywa się dwójpełnią (lub difectą). Jest to fakt rzadziej spotykany (średnio kilka razy do roku) i dlatego też noc ta (lub noce) są przez wielu świętowane. Dwójpełnia jest oznaką korzystnych zmian, spraw idących w dobrym kierunku.

#### Dinanis / Dwunów
Symbol: ○ ○
Podobnie, podwójny nów jest uważany za złą wróżbę. Wielu ludzi (zwłaszcza prostych) woli pozostać w swoich domach i przeczekać "gniew niebios". W niepokoju oczekuje się czarnych wieści.

#### Trifecta / Trójpełnia
Symbol: ◉ ◉ ◉ 
Rzadziej niż raz na rok zdarza się niesłychane widowisko - wszystkie trzy księżyce zachodzą w pełnię. W wielu miejscach na świecie jest to powód do hucznych imprez oraz uroczystości (część krajów nadal odmierza lata za pomocą Trifect, więc jest to dla nich także Święto Nowego Roku).

#### Inanis / Trójnów / Fałszywy Trinanis
Symbol: ○ ○ ○
Inanis (Pustka) jest bardziej ekstremalną wersją Dinanisu. Wydarzenie to jest analogiczne do Trifecty (więc 3 księżyce w nowiu) i występuje w porównywalnej częstotliwości. Wielu przepowiada wówczas koniec świata, a wierzący odmawiają wykonywania pracy w obawie przed zemstą bóstw.

#### Triperfecta / Trójzupełnia / Prawdziwa Trifecta
Symbol: ◉⋯◉⋯◉
Niezwykle rzadkim wydarzeniem jest Trójzupełnia (około raz na tysiąc lat). Jest to Trifecta, podczas której księżyce znajdują się bardzo blisko siebie w jednej linii prostej. Do tej pory zaobserwowano jedynie 8 takich specjalnych Trójpełni (11 tysięcy lat odnotowanej historii). Każda z nich była początkiem nowej ery, progiem wielkich zmian lub iskrą zapalającą setki lat wojen i reformacji istotnych dla całego kontynentu.

### Zaćmienie Księżyca (Mały / Średni / Wielki Kwef) 
#### Kwef niezupełny
Symbol: ◑
Występuje wtedy, gdy cień księżyca pada na inny z nich. Utrudnia pomiary badaczom, gdyż cień ukrywa faktyczną fazę, w której znajduje się księżyc. Nie przypisuje się temu zjawisku wielkiej wagi, gdyż najczęściej jest niezauważany.

#### Kwef zupełny
Symbol: ●
Występuje, gdy tarcza jednego z księżyców jest całkowicie zasłonięta przez inny księżyc. Takie wydarzenie cenione jest przez badaczy (gdyż ułatwia pomiary i obliczenia), ale niepożądane przez marynarzy (przez wzmocnione przypływy). Wierzący (i przesądni) ludzie z niepokojem obserwują kwef - jest on warunkiem koniecznym (uważanym za wczesny zwiastun) do zaistnienia Trinanisu.

#### Ukryta Pełnia (Dwójpełnia lub Trójpełnia)
Symbol: ◒
Księżyc będący jednocześnie w pełni i kwefie jest nazywany "ukrytą pełnią". Wierzy się, że wszystkie dobre korzyści płynące z widocznej tarczy są przez kwef "anulowane". Jest to stosunkowo rzadkie zjawisko.

### Trinanis / Prawdziwy Inanis 
Symbol: ● ● ●
Synonim końca świata. Wielu przepowiada, że ostatni dzień Amazji nastąpi, gdy wszystkie trzy księżyce będą jednocześnie w Inanisie i kwefie (gdy ziemia rzuci cień na mały księżyc, ten zasłoni średni, a średni - wielki). Taki zestaw warunków jeszcze nigdy się nie wydarzył.

### Inne
#### Czerwony Księżyc / Krwawy Inanis / Zemsta Solari
Symbol: 🔴
Zaćmienie księżyca przez planetę powoduje, że jeden księżyc przez chwilę przybiera czerwoną barwę. Ze względu na krótkotrwałość tego zjawiska, większość nie przypisuje mu tak dużego znaczenia jak np. Inanisowi. TODO: zdarzają się krwawe noce

#### Niebieski Księżyc / Niebiański Księżyc / Błogosławieństwo Lunari 
Symbol: 🔵
Czasem między księżycami światło odbija się w taki sposób, że jeden z nich zyskuje niebieską poświatę. Wydarzenie bardzo cenione przez wszelkiej maści magów i uważane przez nich za doskonały moment na wymagające eksperymenty magiczne.

### Podsumowanie
| Wydarzenie        | Alternatywne nazwy                         | Symbol | Stan księżyców                                     |
| ----------------- | ------------------------------------------ | ------ | -------------------------------------------------- |
| Pełnia            |                                            | ◉      | 1 księżyc w pełni                                  |
| Nów               |                                            | ○      | 1 księżyc w nowiu                                  |
| Dwójpełnia        | Difecta                                    | ◉ ◉    | 2 księżyce w pełni                                 |
| Dwójnów           | Dinanis                                    | ○ ○    | 2 księżyce w nowiu                                 |
| Trójpełnia        | Trifecta                                   | ◉ ◉ ◉  | 3 księżyce w pełni                                 |
| Trójnów           | Inanis, Fałszywy Trinanis                  | ○ ○ ○  | 3 księżyce w nowiu                                 |
| Trójzupełnia      | Triperfecta, Prawdziwa Trifecta            | ◉⋯◉⋯◉  | trójpełnia oraz 3 księżyce w jednej linii          |
| Kwef niezupełny   |                                            | ◑      | księżyc częściowo przesłonięty przez inny          |
| Kwef zupełny      |                                            | ●      | księżyc całkowicie przesłonięty przez inny         |
| Ukryta pełnia     |                                            | ◒      | księżyc w pełni całkowicie przesłonięty przez inny |
| Trinanis          | Prawdziwy Inanis                           | ● ● ●  | potrójny kwef zupełny                              |
| Czerwony Księżyc  | Krwawy Inanis, Zemsta Solari               | 🔴     | czerwony księżyc                                   |
| Niebieski Księżyc | Niebiański Księżyc,Błogosławieństwo Lunari | 🔵     | niebieski księżyc                                  |

## Przypływy
Przewidywanie zachowania się księżyców nie pochodzi jedynie z fascynacji światem i eksploracji nauki, ale ma także zastosowanie praktyczne. Nieregularne orbity sprawiają, że morskie przypływy także są chaotyczne. Taka wiedza jest więc bardzo cenna dla rybaków, piratów, handlarzy oraz do działań wojennych.

## Kultura
### Religia, magia i wierzenia
Od samego początku istnienia cywilizacji, księżycom przypisywano specjalne właściwości. Szybko zauważono, że fazy księżyców są istotne w sprawach magii oraz rytuałów religijnych. Siła, czas trwania oraz łatwość wykonywania zaklęć jest związana z fazami, a manipulacja magią jest tym bardziej efektywna im więcej powierzchni księżyców jest widoczne.

W związku z tym, wielu ludzi bezpośrednio wiąże fazy księżyca z siłami wyższymi (bóstwami) i na ich podstawie przepowiada szczęście. Generalnie, księżyc w pełni jest oznaką oraz zwiastunem dobrego szczęścia, a nów - odwrotnie. Rozmiar księżyca odpowiadać ma sile przepowiedni - uważa się, że np. Wielki Księżyc w nowiu jest oznaką większego pecha niż księżyc mały.

> [!NOTE] Czytaj dalej: [[7 Task/publish/pl/1. Świat/1. Kosmologia/3. Gwiazdy\|Gwiazdy]]
